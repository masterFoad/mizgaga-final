[
  {
    "model": 0,
    "title": "בקבוקי תבערה",
    "information": "כלים עשויים חרס עבה בצבע אפור, עם עיטור חרות בדגם טיפות או קשקשים, שהקנה להם חספוס שהקל על אחיזתם. בראש הכלי נקב קטן, שאליו הוחדר כנראה הפתיל. הבקבוקים האלו, הדומים לרימוני יד, נקראו נפטה (מלשון נפט), וההשערה הרווחת היא ששימשו כבקבוקי תבערה. השימוש בהם החל בתקופה הביזנטית. הצלבנים זיהו אותם עם \"האש היוונית\" – נשק תבערה סודי שהיה עשוי מתערובת דליקה נוזלית של נפטא (נפט גולמי), גופרית, זפת, סיד חי ועוד. התערובת דלקה גם במים (!) לכן שימשה ללוחמה ימית ויבשתית כאחד, והנחילה ניצחונות רבים לצבא הביזנטי. את החומר ניתן היה להתיז בעזרת סיפון, או להשליך ממכלים כמו זה שלפניך.\nישנם חוקרים המזהים בקבוקים אלו כמכלים שנועדו להכיל נוזלים יקרים כמו בושם, שמן קוסמטי או כספית.\n",
    "sensor": "ws://192.168.43.173:81/"
  }
]
